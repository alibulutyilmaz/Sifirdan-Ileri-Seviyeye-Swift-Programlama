<img src="https://firebasestorage.googleapis.com/v0/b/alibulutyilmaz-com.appspot.com/o/sifirdan-ileri-seviyeye-swift-programlama%2Fgiris%2Fgelistirme-ortaminin-hazirlanmasi%2Fgelistirme-ortaminin-hazirlanmasi-kapak-gorseli.png?alt=media&token=a706a8ad-f3bc-45c1-b502-cb03a11408c8" alt="Geliştirme Ortamının Hazırlanması Kapak Görseli" class="center">

# Geliştirme Ortamının Hazırlanması

**[Swift](http://swift.org/)** ile programlamaya başlamadan önce geliştirici ortamımızı hazırlamamız gerekmektedir. Bunun için de öncelikle **[MacOS](https://www.apple.com/tr/macos/)** yüklü bir **[Mac bilgisayara](https://www.apple.com/tr/mac/)** sahip olmalıyız. Eğer herhangi bir **Mac** cihaza sahip değilseniz *sanal makine* üzerinde **MacOS** (diğer adıyla *Hackintosh*) kurulumu ile bir nebze de olsa ihtiyacınızı karşılayabilirsiniz. Yalnız, sanal makine çözümü resmi olarak **Apple** tarafından desteklenmediği için stabilite problemi gibi çeşitli problemlerle karşılaşma olasılığının yüksek olacağını da not düşmeden geçmeyelim.

Mac’imiz elimizin altındaysa, herhangi bir tarayıcıdan **[developer.apple.com](https://developer.apple.com)** adresini ziyaret edelim.

<img src="https://firebasestorage.googleapis.com/v0/b/alibulutyilmaz-com.appspot.com/o/sifirdan-ileri-seviyeye-swift-programlama%2Fgiris%2Fgelistirme-ortaminin-hazirlanmasi%2Fapple-developer-websitesi.jpg?alt=media&token=c0d4390b-19a5-40f4-a57c-5cdd5167eedf" alt="Apple Developer Web Site Menüsü" class="center">

Bu site; serüvenimizde sıklıkla ziyaret edeceğimiz Apple’ın resmi geliştirici sitesi olup sitede geliştiriciler için bilgi, haber ve araç takımı gibi birçok kaynağı bünyesinde barındırmaktadır. Ziyaret ettiğimiz sitenin menüsünde yer alan **Develop** kısmına tıklayıp ardından da **[Xcode](https://developer.apple.com/xcode/)**‘a tıklayınız.

Karşımıza gelecek sayfada yer alan **Download** butonuna tıklayarak sitenin bizi Xcode’un **App Store** mağaza sayfasına yönlendirmesini sağlayabiliriz. Burada **Apple ID** bilgilerimizi girdikten sonra uygulamayı cihazımıza otomatik bir şekilde indirip yüklememizi sağlayacaktır.

> **IDE Nedir?** <br>
> **I**ntegrated **D**evelopment **E**nvironment, kısaca **IDE**; dilimizde *Tümleşik Geliştirme Ortamı* olarak adlandırılmaktadır. IDE ile geliştirmek istediğimiz yazılımın kodlamasını yapabiliriz bununla birlikte arayüz tasarımı, test operasyonları gibi birçok eylemi tek çatı altında gerçekleştirebiliriz. Her programlama dili için çeşitli IDE programları mevcuttur. Swift programlamak için de Xcode kullanılmaktadır.

<img src="https://firebasestorage.googleapis.com/v0/b/alibulutyilmaz-com.appspot.com/o/sifirdan-ileri-seviyeye-swift-programlama%2Fgiris%2Fgelistirme-ortaminin-hazirlanmasi%2Fapp-store-xcode-magaza-sayfasi.jpg?alt=media&token=103fd4b7-6d1d-41f2-b31e-15766919910c" alt="Xcode App Store Mağaza Sayfası" class="center">

Yükleme tamamlandıktan sonra programı ilk çalıştırdığımızda karşımıza ek gereksinimleri indirip kurmak için bizden izin istenmesi halinde buna onay verip Mac kullanıcı şifremizi girerek işlemi tamamlamalıyız.

<img src="https://firebasestorage.googleapis.com/v0/b/alibulutyilmaz-com.appspot.com/o/sifirdan-ileri-seviyeye-swift-programlama%2Fgiris%2Fgelistirme-ortaminin-hazirlanmasi%2Fxcode-ek-gereksinim-izin-ekrani.jpg?alt=media&token=0762f7f9-263a-4007-b979-d3b87979a764" alt="Xcode Ek Gereksinim Ekranı" class="center">

Kurulum tamamlandıktan sonra programımız başarılı bir şekilde çalıştırılacaktır. Geliştirici ortamımız artık hazır olduğuna göre ilk projemizi oluşturup ilk kodlarımızı yazabiliriz.

<br>

**Sonraki Doküman:** [İlk Projenin Oluşturulması →](/01_Giris/02_Ilk-Projenin-Olusturulmasi.md)
